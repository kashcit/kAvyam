---
title: ०१ पिङ्गलकभीतिः
unicode_script: devanagari
emphasis_as_inline_comments: true
practice_weight: 0
---

## सञ्जीवको जीवति
संजीवकोऽप्यायुःशेषतया यमुनासलिलमिश्रैः शिशिरतरवातैराप्यायितशरीरः कथंचिदप्युत्थाय यमुनातटमुपपेदे । +++(र४)+++  
तत्र मरकतसदृशानि बालतृणाग्राणि भक्षयन्कतिपयैरहोभिर्हरवृषभ इव पीनः ककुद्मान्बलवांश्च संवृत्तः ।  
प्रत्यहं वल्मीकशिखराग्राणि शृङ्गाभ्यां विदारयन्गर्जमान आस्ते । साधु चेदमुच्यते -  

अरक्षितं तिष्ठति देवरक्षितं  
सुरक्षितं देवहतं विनश्यति ।  
जीवत्यनाथोऽपि वने विसर्जितः  
कृतप्रयत्नोऽपि गृहे विनश्यति ॥ २०॥ +++(४)+++

## पिङ्गलकभीतिः
अथ कदाचित्पिङ्गलको नाम सिंहः सर्वमृगपरिवृतः पिपासाकुल उदकपानार्थं यमुनातटमवतीर्णः संजीवकस्य गम्भीरतररावं दूरादेवाशृणोत् ।  
तच्छ्रुत्वाऽतीव व्याकुलहृदयः ससाध्वसम्+++(=सभयम्)+++ आकारं प्रच्छाद्य वटतले {चतुर्मण्डलावस्थानेनावस्थितः} +++(र५)+++। चतुर्मण्डलावस्थानं त्विदं - सिंहः, सिंहानुयायिनः, काकक-रवाः, किंवृत्ता इति ।

## शृगालमन्त्रणम्

अथ तस्य करटकदमनकनामानौ द्वौ शृगालौ मन्त्रिपुत्रौ भ्रष्टाधिकारौ सदानुयायिनावास्ताम् । तौ च परस्परं मन्त्रयतः ।  
तत्र दमनकोऽब्रवीत् -  
भद्र करटक अयं तावदस्मत्स्वामी पिङ्गलक उदकग्रहणार्थं यमुनाकच्छमवतीर्य स्थितः । स किंनिमित्तं पिपासाकुलोऽपि निवृत्त्य व्यूहरचनां विधाय दौर्मनस्येनाभिभूतोऽत्र वटतले स्थितः । 

### अव्यापाराद् वारणम्
करटक आह -  
भद्र किमावयोरनेन व्यापारेण । उक्तञ्च यतः -
<div class="js_include" url="../upakathAH/kIlotpATi-vAnara.md"  newLevelForH1="4" includeTitle="true"> </div>  
आवयोर्भक्षितशेष आहारोऽस्त्येव । तत् किमनेन व्यापारेण ।

### अकुत्सितजीवन-प्रशंसा

