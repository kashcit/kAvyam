---
title: ३-०१ प्रस्तावना कथा
unicode_script: devanagari
---

हंसैः सह मयूराणां विग्रहे तुल्यविक्रमे ।  
विश्वास्य वञ्चिता हंसाः काकैः स्थित्वाऽरिमन्दिरे' ॥१॥

अस्ति कर्पूरद्वीपे पद्मकेलिनामधेयं सरः। तत्र हिरण्यगर्भो नाम राजहंसः प्रतिवसति । स च सर्वैर्र्जलचरपक्षिभिर्मिलित्वा पक्षिराज्येऽभिषिक्तः।  

यतः,

यदि न स्यान्नरपतिः सम्यनेन्ता ततः प्रजा।  
अकर्णधारा जलधौ विष्ठवेतेह नौरिव ॥२॥

अपरं च,

प्रजां संरक्षति नृपः सा वर्धयति पार्थिवम् ।  
वर्धनाद्रक्षणं श्रेयस्तभावे सदप्यसत् ॥ ३॥

एकदाऽसौ राजहंसः सुविस्तीर्णकमलपर्यङ्के सुखासीनः परिवारपरिवृतस्तिष्ठति । ततः कुतश्चिद्देशादागत्य दीर्घमुखो नाम बकः प्रणम्योपविष्टः । राजोवाच-दीर्घमुख! देशान्तरादागतोऽसि । वार्ता कथय ।' स ब्रूते-'देव! अस्ति महती वार्ता। तां वक्तुं सत्वरमागतोऽहम् । श्रूयताम्,-अस्ति जम्बुद्वीपे विन्ध्यो नाम गिरिः। तत्र चित्रवर्णो नाम मयूरः पक्षिराजो निवसति । तस्यानुचरैश्चरद्भिः पक्षिभिरहं दग्धारण्यमध्ये चरनवलोकितः पृष्टश्च-कस्त्वम् ? कुतः समागतोऽसि ?' तदा मयोक्तम्'कर्पूरद्वीपस्य राजचक्रवर्तिनो हिरण्यगर्भस्य राजहंसस्यानुचरोऽहम् । कौतुकाद्देशान्तरं द्रष्टुमागतोऽस्मि ।' एतच्छुत्वा पक्षिमिरुक्तम्-'अनयोर्देशयोः को देशोभद्रतरो राजा च? |मयोक्तम्'आः ! किमेवमुच्यते ? महदन्तरम् । यतः कपूरद्वीपः स्वर्ग एव, राजहंसश्च द्वितीयः स्वर्गपतिः । अत्र मरुस्थले पतिता यूयं किं कुरुथ ? अस्मद्देशे गम्यताम् ।' ततोऽस्मद्वचनमाकर्ण्य सर्वे । सकोपा बभूवुः।  

तथा चोक्तम्,

पयःपानं भुजंगानां केवलं विषवर्धनम् ।  
उपदेशो हि मूर्खाणां प्रकोपाय न शान्तये ॥ ४॥

अन्यच्च,

विद्वानेवोपदेष्टव्यो नाविद्वांस्तु कदाचन ।  
वानरानुपदिश्याथ स्थानभ्रष्टा ययः खगाः॥५॥

राजोवाच-'कथमेतत् ?' ।  

दीर्घमुखः कथयति

<div class="js_include" url="../upakathAH/03-01_duShTamarkaTAH.md"  newLevelForH1="3" includeTitle="true"> </div>

राजोवाच-'ततस्तैः किं कृतम् ?' बकः कथयति-ततस्तैः पक्षिभिः कोपादुक्तम्-'केनासौ राज. हंसो राजा कृतः?' | ततो मयोपजातकोपेनोक्तम्-'युष्मदीयमयूरः केन राजा कृतः ?' एतच्छ्रुत्वा ते सर्वे मां हन्तुमुद्यताः। ततो मयापि स्वविक्रमो दर्शितः।  

यतः,

'अन्यदा भूषणं पुंसां क्षमा लजेव योषिताम् ।  
पराक्रमः परिभवे वैयात्यं सुरतेष्विव' ॥ ७॥

राजा विहस्याह

'आत्मनश्च परेषां च यः समीक्ष्य बलाबलम् ।  
अन्तरं नैव जानाति स तिरस्क्रियतेऽरिभिः॥ ८॥

अन्यच्च,

सुचिरं हि चरन्नित्यं क्षेत्रे सस्यमबुद्धिमान् ।  
द्वीपिचर्मपरिच्छन्नो वाग्दोषागर्दभो हतः' ॥९॥

बकः पृच्छति–'कथमेतत् ?' ।  

राजा कथयति

<div class="js_include" url="../upakathAH/03-02_mUrkhagardabhaH.md"  newLevelForH1="3" includeTitle="true"> </div>

दीर्घमुखो ब्रूते ततः पक्षिभिरुक्तम्-'अरे पाप दुष्ट बक! अस्माकं भूमौ चरन्नस्माकं स्वामिनमधिक्षिपसि? तन्न क्षन्तव्यमिदानीम्' इत्युक्त्वा सर्वे मां चञ्चभिर्हत्वा सकोपा ऊचुः-'पश्य रे मूर्ख ! स हंसस्तव राजा सर्वथा मृदुः। तस्य राज्याधिकारो नास्ति । यत एकान्तमदः करतलस्थमप्यर्थ रक्षितमक्षमः स कथं पृथिवीं शास्ति ? राज्यं वा तस्य किम् ? किंतु त्वं च कूपमण्डूकः। तेन तदाश्रयमुपदिशसि ।  

शृणु,

सेवितव्यो महावृक्षः फलच्छायासमन्वितः ।  
यदि दैवात्फलं नास्ति च्छाया केन निवार्यते? ॥ १० ॥

अन्यच्च,

हीनसेवा न कर्तव्या कर्तव्यो महदाश्रयः।  
पयोऽपि शौण्डिकीहस्ते वारुणीत्यभिधीयते ॥ ११ ॥

अन्यच्च,

महानप्यल्पतां याति निर्गुणे गुणविस्तरः।  
आधाराधेयभावेन गजेन्द्र इव दर्पणे ॥१२॥

विशेषतश्च,

व्यपदेशेऽपि सिद्धिः स्यादतिशक्ते नराधिपे।  
शशिनो व्यपदेशेन शशकाः सुखमासते' ॥ १३ ॥

मयोक्तम्-'कथमेतत् ?' ।  

पक्षिणः कथयन्ति

<div class="js_include" url="../upakathAH/03-03_gajashashakayoH_kathA.md"  newLevelForH1="3" includeTitle="true"> </div>

ततो मयोक्तम्-'स एवास्मत्प्रभू राजहंसो महाप्रतापोऽतिसमर्थः। त्रैलोक्यस्यापि प्रभुत्वं तत्र युज्यते, किं पुनाराज्यम्?' इति । तदाऽहं तैः पक्षिभिः 'दुष्ट! कथमस्मद्भूमौ चरसि ?' इत्यभिधाय राज्ञश्चित्रवर्णस्य समीपं नीतः । ततो राज्ञः पुरो मां, प्रदर्श्य तैः प्रणम्योक्तम्-'देव ! अवधीयतामेष दुष्टो बको यदस्मद्देशे चरन्नपि देवपादानधिक्षिपति।' राजाह-'कोऽयम् ? कुतः समायातः ?' । त ऊचुः-'हिरण्यगर्भनाम्नो राजहंसस्यानुचरः कर्पूरद्वीपादागतः?'। अथाहं गृध्रेण मन्त्रिणा पृष्टः–'कस्तत्र मुख्यो मन्त्री ?' इति । मयोक्तम्-'सर्वशास्त्रार्थपारगः सर्वज्ञो नाम चक्रवाकः।' गृध्रो ब्रूते-'युज्यते, स्वदेशजोऽसौ।

यतः,

स्वदेशजं कुलाचारं विशुद्धमुपधाशुचिम्।  
मन्त्रामव्यसनिनं व्यभिचारविवर्जितम् ॥ १६ ॥

अधीतव्यवहारार्थ मौलं ख्यातं विपश्चितम् ।  
अर्थस्योत्पादकं चैव विदध्यान्मन्त्रिणं नृपः ॥ १७ ॥

अत्रान्तरे शुकेनोक्तम्-'देव ! कर्पूरद्वीपादयो लघुद्वीपा जम्बुद्वीपान्तर्गता एव । तत्रापि देवपादानामेवाधिपत्यम् । ततो राशाप्युक्तम्-'एवमेव ।  

यतः,

राजा मत्तः शिशुश्चैव प्रमादी धनगर्वितः।  
अप्राप्यमपि वाञ्छन्ति किं पुनर्लभ्यतेऽपि यत्' ॥ १८ ॥

ततो मयोक्तम्-'यदि वचनमात्रेणैवाधिपत्यं सिध्यति तदा जम्बुद्वीपेऽप्यस्मत्प्रभोर्हिरण्यगर्भस्य स्वाम्यमस्ति ।' शुको ब्रूते'कथमत्र निर्णयः ?' । मयोक्तम्-'संग्राम एव ।' राज्ञा विहस्योक्तम्-‘स्वस्वामिनं गत्वा सज्जीकुरु ! तदा मयोक्तम्-'स्वदूतोऽपि प्रस्थाप्यताम् ।' राजोवाच-कः प्रयास्यति दौत्येन ? यत एवंभूतो दूतः कार्यः, 
