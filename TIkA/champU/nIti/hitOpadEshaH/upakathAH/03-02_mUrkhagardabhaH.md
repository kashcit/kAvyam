---
title: ०३-०२ मूर्खगर्दभः
unicode_script: devanagari
---
सुचिरं हि चरन्नित्यं क्षेत्रे सस्यमबुद्धिमान् ।  
द्वीपिचर्मपरिच्छन्नो वाग्दोषागर्दभो हतः' ॥९॥

'अस्ति हस्तिनापुरे विलासो नाम रजकः । तस्य गर्दभोऽतिवाहनादुर्बलो मुमूर्षुरिवाभवत् । ततस्तेन रजकेनासौ व्याघ्रचर्मणा प्रच्छाद्यारण्यसमीपे सस्य क्षेत्रे नियुक्तः । ततो दूरात्तमवलोक्य व्याघ्रबुद्ध्या क्षेत्रपतयः सत्वरं पलायन्ते । अथैकदा केनापि सस्यरक्षकेण धूसरकम्बलकृततनुत्राणेन धनु:काण्डं सज्जीकृत्यानतकायेनैकान्ते स्थितम् । तं च दूरादृष्ट्वा गर्दभः पटाको यथेएसस्यभक्षणजातबलो गर्दभोऽयमिति मत्वोचैः शब्दं कुर्वाणस्तदभिमुखं धावितः। सस्यरक्षकेण चीत्कारशब्दा. निश्चित्य गर्दभोऽयमिति लीलयैव व्यापादितः । अतोऽहं ब्रवीमि-"सुचिरं हि चरन्नित्यम्" इत्यादि' ॥ 
