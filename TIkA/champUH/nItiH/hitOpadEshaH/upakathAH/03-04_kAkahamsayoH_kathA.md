---
title: ०३-०४ काकहंसयोः कथा
unicode_script: devanagari
---
न स्थातव्यं न गन्तव्यं दुर्जनेन समं क्वचित् ।  
काकसङ्गाडतो हंसस्तिष्ठन् गच्छंश्च वर्तकः ॥ २२॥

 'अस्त्युजयिनीवर्त्मप्रान्तरे प्लक्षतरुः। तत्र हंसकाकौ निवसतः। कदाचिद्रीष्मसमये परिश्रान्तः कश्चित्पथिकस्तत्र तरुतले धनु:काण्डं संनिधाय सुप्तः। तत्र क्षणान्तरे तन्मुखादृक्षच्छायापगता । ततः सूर्यतेजसातन्मुखं व्याप्तमवलोक्य तक्षस्थितेन हंसेन कृपया पक्षौ प्रसार्य पुनस्तन्मुखे छाया कृता । ततो निर्भरनिद्रासुखिना तेन मुखव्यादानं कृतम् । अथ परसुखमसहिष्णुः स्वभावदोर्जन्येन स काकस्तस्य मुखे पुरीषोत्सर्ग कृत्वा पलायितः । ततो यावदसौ पान्थ उत्थायोर्ध्व निरीक्षते तावत्तेनावलोकितो हंसः काण्डेन हतो व्यापादितः॥ वर्तककथामपि कथयामि

 एकदा भगवतो गरुडस्य यात्राप्रसंगेन सर्वे पक्षिणः समुद्रतीरं गताः। ततः काकेन सह वर्तकश्चलितः। अथ गोपालस्य गच्छतो दधिभाण्डाद्वारंवारं तेन काकेन दधि खाद्यते । ततो यावदसौ दधिभाण्डं भूमौ निधायोर्ध्वमवलोकते तावत्तेन काकवर्तको दृष्टौ । ततस्तेन खेदितः काकः पलायितः । वर्तकः स्वभावनिरपराधो मन्दगतिस्तेन प्राप्तो व्यापादितः । अतोऽहं ब्रवीमि-"न स्थातव्यं न गन्तव्यम्" इत्यादि । 
