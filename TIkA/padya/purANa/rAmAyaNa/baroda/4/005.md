

  
सन्दिश्य रामंनृपतिःश्वो भाविम्य् अभिषेचने ।पुरोहितंसमाहूय वसिष्ठम् इदम् अब्रवीत्  ॥   
गच्छोपवासंकाकुत्स्थंकारयाद्य तपो धन ।श्री यशो राज्य लाभाय वध्वा सह यत व्रतम्  ॥   
तथेति च स राजानम् उक्त्वा वेदविदाम्वरः ।स्वयंवसिष्ठो भगवान् ययौ राम निवेशनम्  ॥   
स राम भवनंप्राप्य पाण्डुराभ्र घन प्रभम् ।तिस्रः कक्ष्या रथेनैव विवेश मुनि सत्तमः  ॥   
तम् आगतम् ऋषिम्रामस् त्वरन्न् इव ससंभ्रमः ।मानयिष्यन् स मानार्हंनिश्चक्राम निवेशनात्  ॥   
अभ्येत्य त्वरमाणश् च रथाभ्याशंमनीषिणः ।ततोऽवतारयाम् आस परिगृह्य रथात् स्वयम्  ॥   
स चैनंप्रश्रितंदृष्ट्वा संभाष्याभिप्रसाद्य च ।प्रियार्हंहर्षयन् रामम् इत्य् उवाच पुरोहितः  ॥   
प्रसन्नस् ते पिता राम यौवराज्यम् अवाप्स्यसि ।उपवासंभवान् अद्य करोतु सह सीतया  ॥   
प्रातस् त्वाम् अभिषेक्ता हि यौवराज्ये नराधिपः ।पिता दशरथः प्रीत्या ययातिम्नहुषो यथा  ॥   
इत्य् उक्त्वा स तदा रामम् उपवासंयत व्रतम् ।मन्त्रवत् कारयाम् आस वैदेह्या सहितंमुनिः  ॥   
ततो यथावद् रामेण स राज्ञो गुरुर् अर्चितः ।अभ्यनुज्ञाप्य काकुत्स्थंययौ राम निवेशनात्  ॥   
सुहृद्भिस् तत्र रामोऽपि तान् अनुज्ञाप्य सर्वशः  ॥ सभाजितो विवेशाथ तान् अनुज्ञाप्य सर्वशः  ॥   
हृष्ट नारी नर युतंराम वेश्म तदा बभौ ।यथा मत्त द्विज गणंप्रफुल्ल नलिनंसरः  ॥   
स राज भवन प्रख्यात् तस्माद् राम निवेशनात् ।निर्गत्य ददृशे मार्गंवसिष्ठो जन संवृतम्  ॥   
वृन्द वृन्दैर् अयोध्यायाम्राज मार्गाःसमन्ततः ।बभूवुर् अभिसंबाधाःकुतूहल जनैर्वृताः  ॥   
जन वृन्दोर्मि सङ्घर्ष हर्ष स्वनवतस् तदा ।(Pd)बभूव राज मार्गस्य सागरस्येव निस्वनः  ॥   
सिक्त संमृष्ट रथ्या हि तद् अहर्वन मालिनी ।आसीद् अयोध्या नगरी समुच्छ्रित गृह ध्वजा  ॥   
तदा ह्य् अयोध्या निलयः सस्त्री बालाबलो जनः ।रामाभिषेकम् आकाङ्क्षन्न् आकाङ्क्षन्न् उदयंरवेः  ॥   
प्रजालङ्कार भूतंच जनस्यानन्द वर्धनम् ।उत्सुकोऽभूज् जनो द्रष्टुम्तम् अयोध्या महोत्सवम्  ॥   
एवंतंजन संबाधंराज मार्गंपुरोहितः ।व्यूहन्न् इव जनौघंतंशनै राज कुलंययौ  ॥   
सिताभ्र शिखर प्रख्यंप्रासदम् अधिरुह्य सः ।समियाय नरेन्द्रेण शक्रेणेव बृहस्पतिः  ॥   
तम् आगतम् अभिप्रेक्ष्य हित्वा राजासनंनृपः ।पप्रच्छ स च तस्मै तत् कृतम् इत्य् अभ्यवेदयत्  ॥   
गुरुणा त्व् अभ्यनुज्ञातो मनुजौघंविसृज्य तम् ।विवेशान्तः पुरंराजा सिम्हो गिरि गुहाम् इव  ॥   
तद् अग्र्य वेष प्रमदा जनाकुलंतद् अग्र्य वेष प्रमदा जनाकुलम् ।(Gem)महेन्द्र वेश्म प्रतिमंनिवेशनंमहेन्द्र वेश्म प्रतिमंनिवेशनम् ।(Gem)व्यदीपयंश् चारु विवेश पार्थिवो व्यदीपयंश् चारु विवेश पार्थिवः ।(Gem)शशीव तारा गण सङ्कुलंनभः शशीव तारा गण सङ्कुलंनभः  ॥ (E)(Gem)  
