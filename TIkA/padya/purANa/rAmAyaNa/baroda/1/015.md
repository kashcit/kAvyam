

  
ततो नारायणो विष्णुर्नियुक्तः सुर सत्तमैः ।जानन्न् अपि सुरान् एवंश्लक्ष्णंवचनम् अब्रवीत्  ॥   
उपायः को वधे तस्य राक्षसाधिपतेःसुराः ।यम् अहंतंसमास्थाय निहंयाम् ऋषि कण्टकम्  ॥   
एवम् उक्ताःसुराःसर्वे प्रत्यूचुर्विष्णुम् अव्ययम् ।मानुषीम्तनुम् आस्थाय रावणंजहि संयुगे  ॥   
स हि तेपे तपस् तीव्रंदीर्घ कालम् अरिन्दम ।येन तुष्टोऽभवद् ब्रह्मा लोककृल् लोक पूजितः  ॥   
सन्तुष्टः प्रददौ तस्मै राक्षसाय वरंप्रभुः ।नाना विधेभ्यो भूतेभ्यो भयंनाम्यत्र मानुषात्  ॥   
अवज्ञाताःपुरा तेन वर दानेन मानवाः ।तस्मात् तस्य वधो दृष्टो मानुषेभ्यः परन्तप  ॥   
इत्य् एतद् वचनंश्रुत्वा सुराणाम्विष्णुर् आत्मवान् ।पितरंरोचयाम् आस तदा दशरथंनृपम्  ॥   
स चाप्य् अपुत्रो नृ पतिस् तस्मिन् काले महा द्युतिः ।अयजत् पुत्रियाम् इष्टिम्पुत्रेप्सुर् अरि सूदनः  ॥   
ततो वै यजमानस्य पावकाद् अतुल प्रभम् ।प्रादुर्भूतंमहद् भूतंमहा वीर्यंमहा बलम्  ॥   
कृष्णंरक्ताम्बर धरंरक्तास्यंदुन्दुभि स्वनम् ।स्निग्ध हर्य् अक्ष तनुज श्मश्रु प्रवर मूर्धजम्  ॥   
शुभ लक्षण संपन्नंदिव्याभरण भूषितम् ।शैल शृङ्ग समुत्सेधंदृप्त शार्दूल विक्रमम्  ॥   
दिवा कर समाकारंदीप्तानल शिखोपमम् ।तप्त जाम्बूनदमयीम्राजतान्त परिच्छदाम्  ॥   
दिव्य पायस संपूर्णाम्पात्रीम्पत्नीम् इव प्रियाम् ।प्रगृह्य विपुलाम्दोर्भ्याम्स्वयंमायामयीम् इव  ॥   
समवेक्ष्याब्रवीद् वाक्यम् इदंदशरथंनृपम् ।प्राजापत्यंनरंविद्धि माम् इहाभ्यागतंनृप  ॥   
ततः परंतदा राजा प्रत्युवाच कृताञ्जलिः ।भगवन् स्वागतंतेऽस्तु किम् अहंकरवाणि ते  ॥   
अथो पुनर् इदंवाक्यंप्राजापत्यो नरोऽब्रवीत् ।राजन्न् अर्चयता देवान् अद्य प्राप्तम् इदंत्वया  ॥   
इदंतु नर शार्दूल पायसंदेव निर्मितम् ।प्रजा करंगृहाण त्वंधंयम् आरोग्य वर्धनम्  ॥   
भार्याणाम् अनुरूपाणाम् अश्नीतेति प्रयच्छ वै ।तासु त्वंलप्स्यसे पुत्रान् यद् अर्थंयजसे नृप  ॥   
तथेति नृपतिष्प्रीतः शिरसा प्रतिगृह्यताम् ।पात्रीम्देवान्न संपूर्णाम्देव दत्ताम्हिरंमयीम्  ॥   
अभिवाद्य च तद् भूतम् अद्भुतंप्रिय दर्शनम् ।मुदा परमया युक्तश् चकाराभिप्रदक्षिणम्  ॥   
ततो दशरथः प्राप्य पायसंदेव निर्मितम् ।बभूव परम प्रीतः प्राप्य वित्तम् इवाधनः  ॥   
ततस् तद् अद्भुत प्रख्यंभूतंपरम भास्वरम् ।संवर्तयित्वा तत् कर्म तत्रैवान्तर् अधीयत  ॥   
हर्ष रश्मिभिर् उद्योतंतस्यान्तः पुरम् आबभौ ।(uddyotam?)शारदस्याभिरामस्य चन्द्रस्येव नभोऽम्शुभिः  ॥   
सोऽन्तः पुरंप्रविश्यैव कौसल्याम् इदम् अब्रवीत् ।पायसंप्रतिगृह्णीष्व पुत्रीयंत्व् इदम् आत्मनः  ॥   
कौसल्यायै नर पतिष्पायसार्धंददौ तदा ।अर्धाद् अर्धंददौ चापि सुमित्रायै नराधिपः  ॥   
कैकेय्यै चावशिष्टार्धंददौ पुत्रार्थ कारणात् ।प्रददौ चावशिष्टार्धंपायसस्यामृतोपमम्  ॥   
अनुचिन्त्य सुमित्रायै पुनर् एव मही पतिः ।एवंतासाम्ददौ राजा भार्याणाम्पायसंपृथक्  ॥   
तास् त्व् एतत् पायसंप्राप्य नरेन्द्रस्योत्तमाःस्त्रियः ।संमानंमेनिरे सर्वाःप्रहर्षोदित चेतसः  ॥ (E)  
