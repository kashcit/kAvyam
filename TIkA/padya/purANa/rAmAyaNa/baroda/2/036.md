

  
तप्यमाने तपो देवे देवाःसर्षि गणाःपुरा ।सेना पतिम् अभीप्सन्तः पितामहम् उपागमन्  ॥   
ततोऽब्रुवन् सुराःसर्वे भगवन्तंपितामहम् ।प्रणिपत्य शुभंवाक्यंसेन्द्राःसाग्नि पुरोगमाः  ॥   
यो नः सेना पतिर्देव दत्तो भगवता पुरा ।स तपः परम् आस्थाय तप्यते स्म सहोमया  ॥   
यद् अत्रानन्तरंकार्यंलोकानाम्हित काम्यया ।संविधत्स्व विधानज्ञ त्वंहि नः परमा गतिः  ॥   
देवतानाम्वचः श्रुत्वा सर्व लोक पितामहः ।सान्त्वयन् मधुरैर्वाक्यैस् त्रिदशान् इदम् अब्रवीत्  ॥   
शैल पुत्र्या यद् उक्तंतन् न प्रजास्यथ पत्निषु ।तस्या वचनम् अक्लिष्टंसत्यम् एव न संशयः  ॥   
इयम् आकाशगा गङ्गा यस्याम्पुत्रंहुताशनः ।जनयिष्यति देवानाम्सेना पतिम् अरिम्दमम्  ॥   
ज्येष्ठा शैलेन्द्र दुहिता मानयिष्यति तंसुतम् ।उमायास् तद् बहु मतंभविष्यति न संशयः  ॥   
तच् श्रुत्वा वचनंतस्य कृतार्था रघु नन्दन ।प्रणिपत्य सुराःसर्वे पितामहम् अपूजयन्  ॥   
ते गत्वा पर्वतंराम कैलासंधातु मण्डितम् ।अग्निम्नियोजयाम् आसुष्पुत्रार्थंसर्व देवताः  ॥   
देव कार्यम् इदंदेव समाधत्स्व हुताशन ।शैल पुत्र्याम्महा तेजो गङ्गायाम्तेज;उत्सृज  ॥   
देवतानाम्प्रतिज्ञाय गङ्गाम् अभ्येत्य पावकः ।गर्भंधारय वै देवि देवतानाम् इदंप्रियम्  ॥   
इत्य् एतद् वचनंश्रुत्वा दिव्यंरूपम् अधारयत् ।स तस्या महिमाम्दृष्ट्वा समन्ताद् अवकीर्यत  ॥   
समन्ततस् तदा देवीम् अभ्यषिञ्चत पावकः ।सर्व स्रोताम्सि पूर्णानि गङ्गाया रघु नन्दन  ॥   
तम् उवाच ततो गङ्गा सर्व देव पुरोहितम् ।अशक्ता धारणे देव तव तेजः समुद्धतम् ।दह्यमानाग्निना तेन संप्रव्यथित चेतना  ॥   
अथाब्रवीद् इदंगङ्गाम्सर्व देव हुताशनः ।इह हैमवते पादे गर्भोऽयंसन्निवेश्यताम्  ॥   
श्रुत्वा त्व् अग्नि वचो गङ्गा तंगर्भम् अतिभास्वरम् ।उत्ससर्ज महा तेजाःस्रोतोभ्यो हि तदानघ  ॥   
यद् अस्या निर्गतंतस्मात् तप्त जाम्बूनद प्रभम् ।काञ्चनंधरणीम्प्राप्तंहिरंयम् अमलंशुभम्  ॥   
ताम्रंकार्ष्णायसंचैव तैक्ष्म्याद् एवाभिजायत ।मलंतस्याभवत् तत्र त्रपु सीसकम् एव च  ॥   
  
निक्षिप्त मात्रे गर्भे तु तेजोभिर् अभिरञ्जितम् ।सर्वंपर्वत सन्नद्धंसौवर्णम् अभवद् वनम्  ॥   
जात रूपम् इति ख्यातंतदा प्रभृति राघव ।सुवर्णंपुरुष व्याघ्र हुताशन सम प्रभम्  ॥   
तंकुमारंततो जातंसेन्द्राःसह मरुद् गणाः ।क्षीर संभावनार्थाय कृत्तिकाःसमयोजयन्  ॥   
ताःक्षीरंजात मात्रस्य कृत्वा समयम् उत्तमम् ।ददुष्पुत्रोऽयम् अस्माकंसर्वासाम् इति निश्चिताः  ॥   
ततस् तु देवताःसर्वाःकार्तिकेय;इति ब्रुवन् ।पुत्रस् त्रैलोक्य विख्यातो भविष्यति न संशयः  ॥   
तेषाम्तद् वचनंश्रुत्वा स्कन्नंगर्भ परिस्रवे ।स्नापयन् परया लक्ष्म्या दीप्यमानम् इवानलम्  ॥   
स्कन्द;इत्य् अब्रुवन् देवाःस्कन्नंगर्भ परिस्रवात् ।कार्तिकेयंमहा भागंकाकुत्स्थ ज्वलनोपमम्  ॥   
प्रादुर्भूतंततः क्षीरंकृत्तिकानाम् अनुत्तमम् ।षण्णाम्षड् आननो भूत्वा जग्राह स्तनजंपयः  ॥   
गृहीत्वा क्षीरम् एकाह्ना सुकुमार वपुस् तदा ।अजयत् स्वेन वीर्येण दैत्य सैम्य गणान् विभुः  ॥   
सुर सेना गण पतिम्ततस् तम् अमल द्युतिम् ।अभ्यषिञ्चन् सुर गणाःसमेत्याग्नि पुरोगमाः  ॥   
एषेष ते राम गङ्गाया विस्तरोऽभिहितो मया ।कुमार संभवश् चैव धंयः पुम्यस् तथैव च  ॥ (E)  
