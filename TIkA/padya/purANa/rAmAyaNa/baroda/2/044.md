

  
विश्वामित्र वचः श्रुत्वा राघवः सह लक्ष्मणः ।विस्मयंपरमंगत्वा विश्वामित्रम् अथाब्रवीत्  ॥   
अत्यद्भुतम् इदंब्रह्मन् कथितंपरमंत्वया ।गङ्गावतरणंपुम्यंसागरस्य च पूरणम्  ॥   
तस्य सा शर्वरी सर्वा सह सौमित्रिणा तदा ।जगाम चिन्तयानस्य विश्वामित्र कथाम्शुभाम्  ॥   
ततः प्रभाते विमले विश्वामित्रंमहा मुनिम् ।उवाच राघवो वाक्यंकृताह्निकम् अरिम्दमः  ॥   
गता भगवती रात्रिःश्रोतव्यंपरमंश्रुतम् ।क्षण भूतेव सा रात्रिःसंवृत्तेयंमहा तपः ।इमाम्चिन्तयतः सर्वाम्निखिलेन कथाम्तव  ॥   
तराम सरिताम्श्रेष्ठाम्पुम्याम्त्रिपथगाम्नदीम् ।नौर् एषा हि सुखास्तीर्णा;ऋषीणाम्पुम्य कर्मणाम् ।भगवन्तम् इह प्राप्तंज्ञात्वा त्वरितम् आगता  ॥   
तस्य तद् वचनंश्रुत्वा राघवस्य महात्मनः ।सन्तारंकारयाम् आस सर्षि सङ्घः सराघवः  ॥   
उत्तरंतीरम् आसाद्य संपूज्यर्षि गणंतथ ।गङ्गा कूले निविष्टास् ते विशालाम्ददृशुष्पुरीम्  ॥   
ततो मुनि वरस् तूर्णंजगाम सह राघवः ।विशालाम्नगरीम्रंयाम्दिव्याम्स्वर्गोपमाम्तदा  ॥   
अथ रामो महा प्राज्ञो विश्वामित्रंमहा मुनिम् ।पप्रच्छ प्राञ्जलिर्भूत्वा विशालाम् उत्तमाम्पुरीम्  ॥   
कतरो राज वंशोऽयंविशालायाम्महा मुने ।श्रोतुम् इच्छामि भद्रंते परंकौतूहलंहि मे  ॥   
तस्य तद् वचनंश्रुत्वा रामस्य मुनि पुङ्गवः ।आख्यातुम्तत् समारेभे विशालस्य पुरातनम्  ॥   
श्रूयताम्राम शक्रस्य कथाम्कथयतः शुभाम् ।अस्मिन् देशे हि यद् वृत्तंशृणु तत्त्वेन राघव  ॥   
पूर्वंकृत युगे राम दितेःपुत्रा महा बलाः ।अदितेश् च महा भागा वीर्यवन्तः सुधार्मिकाः  ॥   
ततस् तेषाम्नर श्रेष्ठ बुद्धिर् आसीन् महात्मनाम् ।अमरा निर्जराश् चैव कथंस्याम निरामयाः  ॥   
तेषाम्चिन्तयताम्राम बुद्धिर् आसीद् विपश्चिताम् ।क्षीरोद मथनंकृत्वा रसंप्राप्स्याम तत्र वै  ॥   
ततो निश्चित्य मथनंयोक्त्रंकृत्वा च वासुकिम् ।मन्थानंमन्दरंकृत्वा ममन्थुर् अमितौजसः  ॥   
अथ धंवन्तरिर्नाम;अप्सराश् च सुवर्चसः ।अप्सु निर्मथनाद् एव रसात् तस्माद् वर स्त्रियः ।उत्पेतुर्मनुज श्रेष्ठ तस्माद् अप्सरसोऽभवन्  ॥   
षष्टिष्कोट्योऽभवंस् तासाम् अप्सराणाम्सुवर्चसाम् ।असङ्ख्येयास् तु काकुत्स्थ यास् तासाम्परिचारिकाः  ॥   
न ताःस्म प्रतिगृह्णन्ति सर्वे ते देव दानवाः ।अप्रतिग्रहणाच् चैव तेन साधारणाःस्मृताः  ॥   
वरुणस्य ततः कंया वारुणी रघु नन्दन ।उत्पपात महा भागा मार्गमाणा परिग्रहम्  ॥   
दितेःपुत्रा न ताम्राम जगृहुर्वरुणात्मजाम् ।अदितेस् तु सुता वीर जगृहुस् ताम् अनिन्दिताम्  ॥   
असुरास् तेन दैतेयाःसुरास् तेनादितेःसुताः ।हृष्टाःप्रमुदिताश् चासन् वारुणी ग्रहणात् सुराः  ॥   
उच्चैःश्रवा हय श्रेष्ठो मणि रत्नंच कौस्तुभम् ।उदतिष्ठन् नर श्रेष्ठ तथैवामृतम् उत्तमम्  ॥   
अथ तस्य कृते राम महान् आसीत् कुल क्षयः ।अदितेस् तु ततः पुत्रा दितेःपुत्रान सूदयन्  ॥   
अदितेर् आत्मजा वीरा दितेःपुत्रान् निजघ्निरे ।तस्मिन् घोरे महा युद्धे दैतेयादित्ययोर्भृशम्  ॥   
निहत्य दिति पुत्राम्स् तु राज्यंप्राप्य पुरंदरः ।शशास मुदितो लोकान् सर्षि सङ्घान् सचारणान्  ॥ (E)  
