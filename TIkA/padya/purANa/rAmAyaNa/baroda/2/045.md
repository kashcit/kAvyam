

  
हतेषु तेषु पुत्रेषु दितिष्परम दुह्खिता ।मारीचंकाश्यपंराम भर्तारम् इदम् अब्रवीत्  ॥   
हत पुत्रास्मि भगवंस् तव पुत्रैर्महा बलैः ।शक्र हन्तारम् इच्छामि पुत्रंदीर्घ तपोऽर्जितम्  ॥   
साहंतपश् चरिष्यामि गर्भंमे दातुम् अर्हसि ।ईदृशंशक्र हन्तारंत्वम् अनुज्ञातुम् अर्हसि  ॥   
तस्यास् तद् वचनंश्रुत्वा मारीचः काश्यपस् तदा ।प्रत्युवाच महा तेजा दितिम्परम दुह्खिताम्  ॥   
एवंभवतु भद्रंते शुचिर्भव तपो धने ।जनयिष्यसि पुत्रंत्वंशक्र हन्तारम् आहवे  ॥   
पूर्णे वर्ष सहस्रे तु शुचिर्यदि भविष्यसि ।पुत्रंत्रैलोक्य हन्तारंमत्तस् त्वंजनयिष्यसि  ॥   
एवम् उक्त्वा महा तेजाःपाणिना स ममार्ज ताम्  ॥ समालभ्य ततः स्वस्तीत्य् उक्त्वा स तपसे ययौ  ॥   
गते तस्मिन् नर श्रेष्ठ दितिष्परम हर्षिता ।कुश प्लवनम् आसाद्य तपस् तेपे सुदारुणम्  ॥   
तपस् तस्याम्हि कुर्वत्याम्परिचर्याम्चकार ह ।सहस्राक्षो नर श्रेष्ठ परया गुण संपदा  ॥   
अग्निम्कुशान् काष्ठम् अपः फलंमूलंतथैव च ।म्यवेदयत् सहस्राक्षो यच् चाम्यद् अपि काङ्क्षितम्  ॥   
गात्र संवाहनैश् चैव श्रमापनयनैस् तथा ।शक्रः सर्वेषु कालेषु दितिम्परिचचार ह  ॥   
अथ वर्ष सहस्रेतु दशोने रघु नन्दन ।दितिष्परम संप्रीता सहस्राक्षम् अथाब्रवीत्  ॥   
तपश् चरन्त्या वर्षाणि दश वीर्यवताम्वर ।अवशिष्टानि भद्रंते भ्रातरंद्रक्ष्यसे ततः  ॥   
तम् अहंत्वत् कृते पुत्र समाधास्ये जयोत्सुकम् ।त्रैलोक्य विजयंपुत्र सह भोक्ष्यसि विज्वरः  ॥   
एवम् उक्त्वा दितिःशक्रंप्राप्ते मध्यंदिवा करे ।निद्रयापहृता देवी पादौ कृत्वाथ शीर्षतः  ॥   
दृष्ट्वा ताम् अशुचिम्शक्रः पादतः कृत मूर्धजाम् ।शिरः स्थाने कृतौ पादौ जहास च मुमोद च  ॥   
तस्याःशरीर विवरंविवेश च पुरंदरः ।गर्भंच सप्तधा राम बिभेद परमात्मवान्  ॥   
बिध्यमानस् ततो गर्भो वज्रेण शत पर्वणा ।रुरोद सुस्वरंराम ततो दितिर् अबुध्यत  ॥   
मा रुदो मा रुदश् चेति गर्भंशक्रोऽभ्यभाषत ।बिभेद च महा तेजा रुदन्तम् अपि वासवः  ॥   
न हन्तव्यो न हन्तव्य;इत्य् एवंदितिर् अब्रवीत् ।निष्पपात ततः शक्रो मातुर्वचन गौरवात्  ॥   
प्राञ्जलिर्वज्र सहितो दितिम्शक्रोऽभ्यभाषत ।अशुचिर्देवि सुप्तासि पादयोःकृत मूर्धजा  ॥   
तद् अन्तरम् अहंलब्ध्वा शक्र हन्तारम् आहवे ।अभिन्दंसप्तधा देवि तन् मे त्वंक्षन्तुम् अर्हसि  ॥ (E)  
