---
title: ध्यान-सञ्चयः
unicode_script: devanagari
---

<div class="audioEmbed"  caption="" src="https://archive.org/download/durgA-saptashatI/00-5-dhyAna-sanchayaH.mp"></div>


खड्गं चक्रगदेषुचापपरिधान् शूलं भुशुण्डीं शिरः,  
शङ्खं सन्दधतीं करैस्त्रिनयनां सर्वाङ्गभूषावृताम्।  
नीलाश्मद्युतिमास्यपाददशकां सेवे महाकालिकाम्,  
यामस्तौत्स्वपिते हरौ कमलजो हन्तुं मधुं कैटभम्॥१॥

अक्षस्रक्परशुं गदेषुकुलिशं पद्मं धनुष्कुण्डिकां,  
दण्डं शक्तिमसिं च चर्म जलजं घण्टां सुराभाजनम् ।  
शूलं पाशसुदर्शने च दधतीं हस्तैः प्रसन्नाननां  
सेवे सैरिभमर्दिनीमिह महालक्ष्मीं सरोजस्थिताम् ।। २।।

घण्टाशूलहलानि शङ्खमुसले चक्रं धनुः सायकं  
हस्ताब्जैर्दशतीं घनान्तविलसच्छितांशुतुल्य प्रभाम् ।।  
गौरीदेहसमुद्भुवां त्रिजगतामाधारभूतां महा-  
ऽपूर्वामत्र सरस्वतीमनुभजे शुम्भादिदैत्यार्दिनीम् ।। ३।।
