---
title: ०१ मधुकैटभवधः
unicode_script: devanagari
---

<div class="audioEmbed"  caption="" src="https://archive.org/download/durgA-saptashatI/01-prathama-charitam.mp3"></div>


## न्यासः
अस्य श्रीप्रथमचरित्रस्य ब्रह्मा ऋषिः । महाकाली देवता । गायत्री छन्दः । नन्दा शक्तिः। रक्तदन्तिका बीजम् । अग्निस्तत्त्वम् । ऋग्वेदः स्वरूपम् । श्रीमहाकालीप्रीत्यर्थे प्रथमचरित्रजपे विनियोगः । 

## ध्यानम्
खड्गं चक्रगदेषुचापपरिधान् शूलं भुशुण्डीं शिरः,  
शङ्खं सन्दधतीं करैस्त्रिनयनां सर्वाङ्गभूषावृताम्।  
नीलाश्मद्युतिमास्यपाददशकां सेवे महा-कालिकाम्,  
याम् अस्तौत् स्वपिते हरौ कमलजो हन्तुं मधुं कैटभम्॥१॥


## प्रस्तावः

॥ॐ नमश् चण्डिकायै॥

ॐ ऐम्।
मार्कण्डेय उवाच॥१॥

### सावर्णिमनुः
सावर्णिः सूर्य-तनयो यो मनुः कथ्यतेऽष्टमः।  
निशामय तदुत्पत्तिं विस्तराद्गदतो मम॥२॥

महामायाऽनुभावेन यथा मन्वन्तराऽधिपः।  
स बभूव महाभागः सावर्णिस् तनयो रवेः॥३॥

<div class="js_include" url="01_rAja-vaishya-vyasanam.md"  newLevelForH1="2" includeTitle="true"> </div>  


## महामायापरिचयः
तन्नात्र विस्मयः कार्यो योगनिद्रा जगत्पतेः।  
महामाया हरेश्चैषा तया सम्मोह्यते जगत्॥५४॥

ज्ञानिनामपि चेतांसि देवी भगवती हि सा।  
बलादाकृष्य मोहाय महामाया प्रयच्छति॥५५॥

तया विसृज्यते विश्वं जगदेतच्चराचरम्।  
सैषा प्रसन्ना वरदा नृणां भवति मुक्तये॥५६॥

सा विद्या परमा मुक्तेर्हेतुभूता सनातनी॥५७॥  
संसारबन्धहेतुश्च सैव सर्वेश्वरेश्वरी॥५८॥

राजोवाच॥५९॥

भगवन् का हि सा देवी महामायेति यां भवान्।  
ब्रवीति कथमुत्पन्ना सा कर्मास्याश्च किं द्विज॥६०॥

यत्प्रभावा च सा देवी यत्स्वरूपा यदुद्भवा॥६१॥  
तत्सर्वं श्रोतुमिच्छामि त्वत्तो ब्रह्मविदां वर॥६२॥

ऋषिरुवाच॥६३॥

नित्यैव सा जगन्मूर्तिस्तया सर्वमिदं ततम्॥६४॥  
तथापि तत्समुत्पत्तिर्बहुधा श्रूयतां मम॥६५॥

देवानां कार्यसिद्ध्यर्थमाविर्भवति सा यदा।  
उत्पन्नेति तदा लोके सा नित्याप्यभिधीयते॥६६॥

योगनिद्रां यदा विष्णुर्जगत्येकार्णवीकृते।  
आस्तीर्य शेषमभजत् कल्पान्ते भगवान् प्रभुः॥६७॥

तदा द्वावसुरौ घोरौ विख्यातौ मधुकैटभौ।  
विष्णुकर्णमलोद्भूतौ हन्तुं ब्रह्माणमुद्यतौ॥६८॥

स नाभिकमले विष्णोः स्थितो ब्रह्मा प्रजापतिः।  
दृष्ट्वा तावसुरौ चोग्रौ प्रसुप्तं च जनार्दनम्॥६९॥

तुष्टाव योगनिद्रां तामेकाग्रहृदयः स्थितः।  
विबोधनार्थाय हरेर्हरिनेत्रकृतालयाम्॥७०॥

<div class="js_include" url="../00-pUrvAngam/brahma-stutiH.md"  newLevelForH1="3" includeTitle="true"> </div>  

## देवीक्रिया
ऋषिरुवाच॥८८॥

एवं स्तुता तदा देवी तामसी तत्र वेधसा।  
विष्णोः प्रबोधनार्थाय निहन्तुं मधुकैटभौ॥८९॥

नेत्रास्यनासिकाबाहुहृदयेभ्यस्तथोरसः।  
निर्गम्य दर्शने तस्थौ ब्रह्मणोऽव्यक्तजन्मनः॥९०॥

## विष्णुकृतवधः
उत्तस्थौ च जगन्नाथस्तया मुक्तो जनार्दनः।  
एकार्णवेऽहिशयनात्ततः स ददृशे च तौ॥९१॥

मधुकैटभौ दुरात्मानावतिवीर्यपराक्रमौ।  
क्रोधरक्तेक्षणावत्तुं ब्रह्माणं जनितोद्यमौ॥९२॥

समुत्थाय ततस्ताभ्यां युयुधे भगवान् हरिः।  
पञ्चवर्षसहस्राणि बाहुप्रहरणो विभुः॥९३॥

तावप्यतिबलोन्मत्तौ महामायाविमोहितौ॥९४॥  
उक्तवन्तौ वरोऽस्मत्तो व्रियतामिति केशवम्॥९५॥

श्रीभगवानुवाच॥९६॥

भवेतामद्य मे तुष्टौ मम वध्यावुभावपि॥९७॥  
किमन्येन वरेणात्र एतावद्धि वृतं मम॥९८॥

ऋषिरुवाच॥९९॥

वञ्चिताभ्यामिति तदा सर्वमापोमयं जगत्।  
विलोक्य ताभ्यां गदितो भगवान् कमलेक्षणः॥१००॥

आवां जहि न यत्रोर्वी सलिलेन परिप्लुता॥१०१॥

ऋषिरुवाच॥१०२॥

तथेत्युक्त्वा भगवता शङ्खचक्रगदाभृता।  
कृत्वा चक्रेण वै छिन्ने जघने शिरसी तयोः॥१०३॥

एवमेषा समुत्पन्ना ब्रह्मणा संस्तुता स्वयम्।  
प्रभावमस्या देव्यास्तु भूयः श्रृणु वदामि ते॥

ऐं ॐ॥१०४॥


॥ इति श्रीमार्कण्डेयपुराणे सावर्णिके मन्वन्तरे देवीमाहात्म्ये मधुकैटभवधो नाम प्रथमोऽध्यायः सम्पूर्णः॥
