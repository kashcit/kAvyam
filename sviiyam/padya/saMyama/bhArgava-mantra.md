---
title: भार्गवाग्निः
unicode_script: devanagari
emphasis_as_inline_comments: true
---

[![](https://i.imgur.com/gBBeUoH.jpg)](https://i.imgur.com/gBBeUoH.jpg)  
कालः \- २०१७ मार्गशीर्षमासः


भार्गवाग्नेस् स्फुलिङ्गोऽयं पर्वतादौ दरे स्मये।  
ऋषेर्दृष्टौ कवेरुक्तौ योद्धृकायोपपादने॥  
विस्मये वृष्टिसन्ध्यादौ देवाभासे जने जने।  
मन्त्रे तन्त्रे सदाचारे पित्रादीनाम् ऋणे स्मृते॥  
अदास्ये धर्मनिष्ठायाम् अर्थे तृप्तौ च कौशले।  
अर्ध-जागृति-संस्लिष्ट-चित्र-कल्पानुसाधने॥    
अमानित्वे ऽप्यदम्भित्वे श्लाघात्यागे सुदूषणे।  
नृत्ये गीते तथा शिल्पे गन्धे पुष्पे मृदुस्पृशे॥    
एतेषु तुष्टिरद्धास्य रतौ पुत्राभिवर्धने।  
आत्मज्ञानं स्थिरं ह्येवं दद्याद् देवी सरस्वती॥  
कलहो जीवनस्याङ्गं लोकः शाठ्यं विना कथम्।  
दुःखं दोषा भवेयुश् चेत्यव्यग्रो ऽव्याकुलो हसन्॥  
सोत्साहस् सत्त्वसम्पन्नो ब्रह्माण्डाङ्गं च भावतः।  
यथा भूयात् तथा च्छिन्नमस्ते देहि मतिं जने॥

